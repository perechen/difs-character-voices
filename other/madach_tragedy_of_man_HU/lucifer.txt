S mi tessék rajta? Hogy nehány anyag Más-más tulajdonokkal felruházva, Miket előbb, hogysem nyilatkozának, Nem is sejtettél bennök, úgy lehet, Vagy, ha igen, másítni nincs erőd, Nehány golyóba összevissza gyúrva, Most vonzza, űzi, és taszítja egymást, Nehány féregben öntudatra kél, Míg minden megtelt, míg minden kihűlt És megmarad a semleges salak. - Az ember ezt, ha egykor ellesi, Vegykonyhájában szintén megteszi. - Te nagy konyhádba helyzéd embered S elnézed néki, hogy kontárkodik, Kotyvaszt s magát istennek képzeli. De hogyha elfecsérli s rontja majd A főztet, akkor gyúlsz késő haragra. Pedig mit vársz mást egy mükedvelőtől? - Aztán mi végre az egész teremtés? Dicsőségedre írtál költeményt, Beléhelyezted egy rosz gépezetbe És meg nem únod véges végtelen, Hogy az a nóta mindig úgy megyen. Méltó-e illyen aggastyánhoz e Játék, melyen csak gyermekszív hevűlhet? Hol sárba gyúrt kis szikra mímeli Urát, de torzalak csak, képe nem; Végzet, szabadság egymást üldözi, S hiányzik az öszhangzó értelem. - Nem adhatok mást, csak mi lényegem. Dicsér eléggé e hitvány sereg, És illik is, hogy ők dicsérjenek. Te szülted őket, mint árnyát a fény, De mindöröktől fogva élek én. Ezt tőled én is szintugy kérdhetem. S nem érzéd-é eszméid közt az ürt, Mely minden létnek gátjaúl vala, S teremtni kényszerűltél általa? Lucifer volt e gátnak a neve, Ki a tagadás ősi szelleme. - Győztél felettem, mert az végzetem, Hogy harczaimban bukjam szüntelen, De új erővel felkeljek megint. Te anyagot szültél, én tért nyerék, Az élet mellett ott van a halál, A boldogságnál a lehangolás, A fénynél árnyék, kétség és remény. - Ott állok, látod, hol te, mindenütt, S ki így ösmérlek, még hódoljak-e? Nem úgy, ily könnyen nem löksz el magadtól, Mint hitvány eszközt, mely felesleges lett. - Együtt teremténk: osztályrészemet Követelem. Fukar kezekkel mérsz, de hisz nagy úr vagy S egy talpalatnyi föld elég nekem. Hol a tagadás lábát megveti, Világodat meg fogja dönteni. (Indúl.) E lágy enyelgést mért is hallgatom? - Elfordulok, máskép oly szégyen ér még, Hogy a hideg számító értelem Megirigylendi a gyermekkedélyt. Mit késem ennyit? fel munkára, fel, Megesküvém vesztökre, veszniök kell. S kétkedve állok mégis újra meg, Nem küzdök-é hiába a tudás, A nagyravágyás csábos fegyverével Őellenek, kik közt mint menhely áll, Mely lankadástól óvja szivöket, Emelve a bukót: az érzelem. De mit töprengek. Az nyer, a ki mer. Mit álmélkodtok? - Oh, megállj, kecses hölgy! Engedd egy perczre, hogy csodáljalak. E mintakép milljószor újuland meg. Ádám, te félsz? Ez is jó ős a büszke férfinemnek. Üdvöz légy, szellem-testvér! Amint tetszik, nálunk az egyre megy. Hohó! nagyon sok van még, mit te nem tudsz, S nem is fogsz tudni. Vagy a jámbor agg Azért teremtett volna-é porondból, Hogy a világot oszsza meg veled? Te őt dicséred, ő téged kitart. Megmondja, végy ebből és félj amattól, Óv és vezet, mint gyapjas állatot; Hogy eszmélj, szükséged nem is lehet. Ezt tartja tán az a kis féreg is Mely a gyümölcsöt eszi el előled, Meg a sas, mely a kis madárra csap. Avagy mi tesz nemesbbé tégedet? Egy szikra az, mely bennetek dereng, Egy végtelen erőnek mozzanása; Mint a pataknak egyes habjai, Egy perczre felcsillogva visszahullnak, Közös medröknek szürke mélyibe. - Igen, tán volna egy, a gondolat, Mely öntudatlan szűdben dermedez, Ez nagykorúvá tenne, önerődre Bízván hogy válaszsz jó és rossz között, Hogy önmagad intézzed sorsodat S a gondviselettől felmentene. De trágyaféregűl tán jobb neked Tenyészni kis körödnek lágy ölében S tudás nélkül elfogyni életeddel. - Nagy kényelem a megnyugvás hitünkben; Nemes, de terhes, önlábunkon állni. - De a tudás sem volna még elég, Hogy testesűljön nagyszerű müvekben, A halhatatlanság is kellene. Mit képes tenni az arasznyi lét? E két fa rejti mind e birtokot, S ettől tiltott el, a ki alkotott. Tudsz, mint az isten, azt ha élvezed. Ettől örök ifjú marad kecsed. A szél gallyakat ráz. Segítsetek Ti elemek. Az embert nektek Szerezni meg. - E két fa az enyém. Nézd ott a sast, mely felhők közt kovályg, Nézd e vakondot földet túrva lenn, Mindkettőt más-más láthatár övedzi. A szellemország látköröd-kivül van, És ember az, mi legmagasb neked. Az ebnek is eb legfőbb ideálja, S megtisztel, hogyha társaúl fogad. De épen úgy, miként te őt lenézed, És állsz felette végzete gyanánt, Áldást vagy átkot szórva istenűl rá, Ép ugy tekintünk rátok mi alá, A szellem-ország büszke részesi. Igen, erősek közt a leghatalmasb, Ki ottan álltam az Úr trónja mellett, S legszebb dicséből osztályom kijárt. Megúntam ott a második helyet, Az egyhangú, szabályos életet, Éretlen gyermek-hangu égi kart, Mely mindég dícsér, rosznak mit se tart. Küzdést kivánok, disharmóniát. Mely új erőt szül, uj világot ád, Hol a lélek magában nagy lehet, Hová, ki bátor, az velem jöhet. Lám, megjelent az első bölcselő! Nagy sor jövend utánad, szép hugom, Mely milljó úton ezt vitatja újra. A tébolydába téved sok közűlök, Sok visszaretten, révbe egy sem ér. Hát hagyjatok fel az okoskodással, Minden dolognak oly sok színe van, Hogy a ki mind azt végig észleli, Kevesbet tud, mint első pillanatra, S határozatra jőni rá nem ér. A tett halála az okoskodás. - Erre, erre csak. A halhatatlanságnak fája ez. Siessetek hát! Csüggedtek? Vajh, mi nagy szavat Mondottatok ki. A család s tulajdon Lesz a világnak kettes mozgatója, Melytől minden kéj s kín születni fog. És e két eszme nő majd szüntelen, A mig belőle hon lesz és ipar, Szülője minden nagynak és nemesnek, És felfalója önnön gyermekének. Hát nem érzed-e? Hiú báb, mostan fittyet hánysz az égnek, Meglátjuk szíved, villámok ha égnek. Dicső eszmény mit a nő szíve hord, Megörökítni a bűnös nyomort. Ezen kötél erősb, mint én vagyok. S csak is ez az, mi velem bír daczolni, Mert szellem, mint én. Vagy tán azt hiszed, Hogy, mert elrejtve munkál s zajtalan, Nem is erős? - Ne hidd, homályban űl Mi egy világot rendít és teremt, Mert látásától megszédűlne a fej. Csak ember műve csillog és zörög Melynek határa egy arasznyi lét. \Vagyok\ - bolond szó. Voltál és leszesz. Örök levés s enyészet minden élet. De nézz körűl és láss szellem-szemekkel. - Az a melegség, Mely életet visz a jegek honába. Ez a delej. Hiszen, ha oly kicsinyes lelketek, Hogy fáztok ápoló gond s kéz ne’kűl, S alárendeltség oly szükségetek; Idézek én fel istent számotokra, Ki nyájasabb lesz, mint a zord öreg: E földnek szellemét, ismérem őt Az égi karból, szép szerény fiú. - Jelenjél meg szellem, Látod, nem birsz velem, Az ősi tagadás Hiv, hisz nem merne más. Ki vagy te, rém - nem téged hívtalak, A föld nemtője gyönge és szelid. Mondd hát, hogyan fér büszke közeledbe Az ember, hogy ha istenűl fogad? Nem is kérhettek jobb helyütt tanácsot - Kik, a mint kértek, már határozátok - Mint ép e kedves tünde alakoktól, Kik úgy felelnek, mint kérdésetek szól: A tiszta szívre mosolyogva néznek, Ijesztő réműl a kétségbesőnek; Ők kísérendnek végig száz alakban, Százféleképen átalváltozottan, A fürkésző bölcsésznek üde árnya S örök ifjú sziveknek ideálja. Keserves lesz még egykor e tudásod, S tudatlanságért fogsz epedni vissza. De tűrelem. Tudod, hogy a gyönyör Perczét is harczczal kell kiérdemelned; Sok iskolát kell még addig kijárnod, Sokat csalódnod, míg mindent megértesz. Minden, mi él, az egyenlő soká él, A százados fa, s egynapos rovar. Eszmél, örül, szeret és elbukik, Midőn napszámát s vágyait betölté. Nem az idő halad: mi változunk, Egy század, egy nap szinte egyre megy. Ne félj, betöltöd czélodat te is, Csak azt ne hidd, hogy e sár testbe van Szorítva az ember egyénisége. Látád a hangyát és a méherajt: Ezer munkás jár dőrén össze-vissza, Vakon cselekszik, téved, elbukik, De az egész, mint állandó egyén, Együttleges szellemben él, cselekszik, Kitűzött tervét bizton létesíti, Mig eljön a vég, s az egész eláll. - Portested is szét hulland igy, igaz. De száz alakban újólag felélsz, És nem kell újra semmit kezdened: Ha vétkezél, fiadban bűnhödöl, Köszvényedet őbenne folytatod, A mit tapasztalsz, érzesz, és tanúlsz, Évmilliókra lesz tulajdonod. Legyen. Bübájat szállítok reátok, És a jövőnek végeig beláttok Tünékeny álom képei alatt; De hogyha látjátok, mi dőre a czél, Mi súlyos a harcz, melybe útatok tér; Hogy csüggedés ne érjen e miatt, És a csatától meg ne fussatok: Egére egy kicsiny sugárt adok, Mely biztatand, hogy csalfa tünemény Egész látás, - s e sugár a remény. Felséges úr! aggódva kérdi néped, Mely elvérezni boldog lenne érted, Vajon mi az, mi a nagy pháraót Nem hagyja trónja vánkosán pihenni? Mért áldozod fel a nap kéjeit, Az éjnek édes álomképeit, És nem bizod gondját nagy terveidnek A rabszolgára, a kit az megillet, Midőn már úgyis a széles világon Minden dicsőség, úralom tiéd S a kéj, mit ember elviselni bír. - Száz tartomány bő kincse mond urának, Neked nyit kelyhet illatos virága S édes gyümölcsöt csak neked növel. Ezer hölgy keble sóhajtoz feléd: A szőke szépség, lankadó szemével, Finom, gyöngéd, mint játszi tünemény, A barna lányka, lihegő ajakkal, Égő szemében őrült szenvedélylyel - Mind a tiéid. Sorsuk egy szeszélyed, Mind érzi, hogy betölté hivatását Ha néhány perczed fűszerezni tudta. S oh pháraó, mégis boldog vagy-é E képzeletben? tedd kezed szivedre. Hát hogyha egykor átlátod magad, Hogy a dicsőség percznyi dőré játék? S ha mégis? Nem fogsz meghalni, bár átlátod egyszer, Sőt újra kezdesz, régi sikereddel. Ez ismét a szálaknak egyike, Melyekkel gúnyúl vett körűl urad, Eszedbe hozni hernyó voltodat, Ha önhitedben lepkeként csapongsz. E vékony szál láttad már míly erős, Kisiklik ujjainkból, és azért Nem téphetem szét. De illetlen, hogy egy bölcs és király Alatta nyögjön. Nincsen más hátra, mint hogy a tudás Tagadja létét e rejtett fonálnak: S kaczagja durván az erő s anyag. A haldokló hagymázos őrülése. Nagy pháraó, mi bánt? No, mondhatom, hogy nagyszerű dolog: Egy rabszolgával a földön kevesb van. Szökött rabszolga, ki veled daczol, Mondván: erősebb lettem lánczaidnál. Azt nem birom, ez már a nép joga, Együtt öröklé az igával azt. Ah, pháraó, rajongsz; hisz a tömeg A végzet arra ítélt állata, Mely minden rendnek malmán húzni fog, Mert arra van teremtve. Már ma mentsd fel: A mit te eldobsz, ő meg nem nyeri, És új urat keres holnap magának. Vagy azt hiszed, hogy ülhetnél nyakán, Ha a gazdának szükségét nem érzi? Ha kebelében öntudat lakik? Fáj, bár nem tudja, mi. Mert minden ember uralomra vágy, Ez érzet az, s nem a testvériség, Mi a szabadság zászlajához űzi A nagy tömeget, - ámbár öntudattá Nem ébred benne, és csak sejtelemkint Zaklatja minden olyasért, mi új S mi tagadása a már meglevőnek; Abban remélvén testesűlve látni A boldogságról képzett álmait. Pedig mély tenger a nép: bármi napfény Sem hatja át tömét; sötét leend az, Csak a hullám ragyog, mit színe fölvet, És mely hullám esetleg ép te vagy. Vagy más veled rokon, Kiben tudattá vált a népi ösztön, S ki a szabadság bámult bajnokául Fényes helyedre tolakodni mer. Mig a tömeg, nem nyerve semmit is, Nevet cserél, a gazda megmarad. Vagyon menekvés. Adj ezen nehány Ki-vált egyénnek lánczot és gyürűt, Adj más játékszert, s mondd: im a tömeg Fölébe tollak, ez teszen nemesbbé - És elhiszik, és a népet lenézvén Elszívelik, hogy őket is lenézd. Előre csak önhitten útadon. Hidd, hogy te mégy, ha a sors árja von. A mig csókolódtok, Nem érzed-é a lanyha szelletet, Mely arczodat legyinti s elröpűl? Vékonyka porréteg marad, hol elszáll, Egy évben e por csak nehány vonalnyi, Egy századévben már nehány könyök, Pár ezredév gúláidat elássa, Homoktorlaszba temeti neved, Kéj-kerteidben a sakál üvölt, A pusztán koldús, szolganép tanyáz. S mind ezt nem a mennyrázó fergeteg, Nem bömbölő földindulás cselekszi, Csak gyönge szellő, mely körűlenyelg. Ne félj, csak szellemed vesz, De tested megmarad, mint múmia, Kiváncsisága iskolás fiúknak, Torz arczulattal, melyről elmosódott Az írás, szolga volt-e, vagy parancsolt. Ne oly vágtatva, még jókor beéred, Talán előbb, a czélt, hogysem reméled, És sírni fogsz majd, látva, hogy mi dőre, Mig én kaczaglak. - Menjünk hát, előre. Vészt hirdetek! Az ellen a kapuknál! Épen ő az ellen. Megtudta, mit forraltok ellene, Felkelt szivében a méltó harag, S míg szóltok, tüzzel vassal itt terem. Szép tréfa volt. Mi jó az értelemnek Kaczagni ott, hol szívek megrepednek. Csak e mindig megifjuló, örökké Szépnek látása ne zavarna folyvást. Úgy fázom idegenszerű körében, Mely a mezetlent is szemérmetessé, A bűnt nemessé és a végzetet Magasztossá teszi rózsáival S az egyszerűség csókos ajkival. - - Mért késik oly soká az én világom, A torzalak, a kétes rémület, Hogy elriaszsza e káprázatot, Mely küzdelmemben a már-már bukó Embert mindannyiszor fölkelti újra. - De majd meglátjuk, hogyha a halál Borzalma eljő hozzánk nem sokára, Unalmas árnyjátéktoknak vajon Nem lesz-e akkor itt végső határa. Elmondtad a sírverset önmagadra, S utánad illőt sok nagy síroromra. - Kijózanodtál-é hát? Atláttad-é, hogy a hódúlt tömegnek Nemesb ura voltál, mint ő neked? Szép búcsu, nemde? - No s, vitéz uram, Nem borzogat most furcsán egy kevéssé A torzképű halál rideg szele? - Átok reád, hiú ábránd világ, Megint elrontád legszebb perczemet. - Erős alapra esküszöl: Álistent tévén, álisten helyébe. De mondd, hogy értsük még is azt az esküt, Szépségét értsük-é, szerelmed-e, Avagy tán épen hűségét irántad? - Ah mily dicső erkölcsi tanfolyam Szép lányok keblén, fűzéres pohárnál. - De hát fogadástok? - Nézd, Júlia, e szép kövér halat: Egyél, hiszen majd hizlalsz másikat. S mi, Hippia, Követjük-é szintén példájukat? De nyald meg ajkad, nincs-e rajta méreg. No úgy, most már mulathatunk, galambom. Halld, e bolond még a szivről beszél! - Ah Cluvia, leverted Hippiát. Szeretnék e dalnak költője lenni. Nehány őrűltet most feszítenek fel, Testvériségről, jogrul álmodókat. Koldús a dúst testvéréűl kivánja, Cseréld meg őket és ő von keresztre. Mint látom, itt a jó kedv elborúlt. Bor nincs-e már, vagy elfogyott az élcz, Hogy a savanyu úr is megsokallja? Talán bizon valaki fél közöttünk, Vagy épen megtért. No majd hivok uj vendéget közénk. Talán megifjúlt kedv is tér be véle. Hej! hozzátok be, szolgák, ízibe, Ki fáklya fénynyel erre útazik. Csak megkináljuk egy pohár itallal. - - Igyál pajtás, holnap nekem, ma néked! Öleld meg És lopd ki szájából az obulust. Ma néked, holnap nékem, édesem. - E látvány kissé borzogatja hátam, De nem emberrel kell-e küzdenem.? Mit én nem bírok, ő teszi helyettem. Hasonló tréfát már gyakorta láttam. A glória ha lassan elveszett. Még megmarad a vérengző kereszt. Ah, a lehetlen lelkesit fel Ádám! A férfiúhoz méltó ez s dicső ám. Istennek tetszik, mert az ég felé hajt, S ördögnek kedves, mert kétségbe ejt majd. Szépen szólsz, Tankréd, ám de majd ha a nép El nem hiendi többé, hogy vezér vagy - - És ha szellem nála is lesz? Leszállsz-e hozzá? Lám lám, mivé silányúlt a nagy eszme, Melyért a circus vértanúi haltak. - Ez az egyénnek felszabaditása? -- Csodálatos fajú testvériség. - Mi kár, hogy szép eszméid újolag Csak ollyan hírhedett almát teremnek, Mely künt piros, de bélé por. Ha hinnék is, mit ér, fajod ha nem hisz. Ez a lovagrend, mellyet állítasz Pháros gyanánt tenger hullámi közt, Egykor kialszik, félig összedűl S vészesb szirtté lesz a merész utasra. Mint bármelyik más, mely sohsem világlott. - Minden, mi él és áldást hintve hat. Idővel meghal, szelleme kiszáll, A test túléli ronda dög gyanánt, Mely gyilkoló miazmákat lehel Az új világban, mely körűle fejlik. - Ládd, Így maradnak ránk a múlt idők Nagyságai. A szent tanok. - - Ah, ép a szent tan mindig átkotok, Ha véletlen reá bukkantatok: Mert addig csűritek, hegyezitek, Hasogatjátok, élesítitek, Mig őrültség vagy békó lesz belőle. Exact fogalmat nem birván az elme. Ti mégis mindig ezt keresitek Önátkotokra, büszke emberek. Vagy nézd e kardot, hajszállal nagyobb Kisebb lehet s lényben nem változott, Ezt folytathatnók véges-végtelen S hol az exact pont, mely határt tegyen? Bár érzésed rögtön reátalál, A változás nagyban midőn beáll. - De mit törekszem, - fáraszt a beszéd, Tekints magad csak kissé szerteszét. Ne Valld be, ez most itt a fő dolog. A főpap az, apostolok utóda. Keresztény-cinicus, barátsereg. Majd látsz utóbb; a poklosság, tudod, Lassan terjed. De vigyázz, meg ne sértsd Ez absolut erényü s ép azért Engesztelhetlen népet. Erényök a sanyargás, a lemondás, Mit mestered kezdett meg a kereszten. De hátha ők a szúnyogot Medvének nézik. - Nincs-e rá joguk. Nincs-é joguk hős voltuk érzetében Pokolra űzni minden élvezőt? - Mit állsz oly szótlan, mondd, mit borzadasz? Tragédiának nézed? nézd legott Komédiának s múlattatni fog. - Az, a mi másnak tán kaczagtató. Egy szál választja csak e két fogalmat, Egy hang a szivben itél csak közöttük S ez a rejtélyes bíró a rokonszenv, Mely istenít, vagy gúnyával megöl. - A bűnös önmaga a győzelem, Mely szerte szór, száz érdeket növel. A vész, mely össze hoz, mártírt teremt. Erőt ád; ott van az eretnekekkel. - Hiú törekvés. Mert egyént sohsem Hozandsz érvényre a kor ellenében: A kor folyam, mely visz, vagy elmerít, Uszója, nem vezére, az egyén. - Kiket nagyoknak mond a krónika, Mind az, ki hat, megérté századát, De nem szülé az új fogalmakat. Nem a kakas szavára kezd viradni, De a kakas kiált, merthogy virad. - Amott azok, kik békóban sietnek Mártírhalálra, gúnytól környezetten, Látnak csak egy embernyomot előre, Köztük dereng fel az új gondolat; S azért meghalnak, mit utódaik Az útcza-léggel gondtalan szivandnak. - De hagyjuk ezt, nézz kissé táborodba, Mit járnak ott azon piszkos barátok, Mi vásárt ütnek, mit szónoklanak, Örült taglejtés vad kíséretében. - Hallgassuk őket. Bocsáss meg, e barát rég czimborám. S nem is utálom én az ily világot, Az Úr dicse haszinte felkapott is, Felkaptam én is egy úttal vele. Csak te maradtál egy kissé alant. Átszelleműlt test! - Oh, a sors valóban Nem büntethetné jobban a szerelmest Őrűltségéért, mint beteljesítvén Mind azt, a mit csak kedvesére halmoz. - Mindenre kérlek, azt sohse feledd, Szerelmed a milyen mulattató Kettesben, olly izetlen harmadiknak. Elég sovány dij, s ilyet sem nyerek? - Hát azt hiszed, hogy a nemes lovag Megmente téged is? Minő hiúság. Ha a lovag megmenti a kisasszonyt, Komornáját a fegyvernök bizonynyal. És el fog zárni e fal téged is? Nagy kár, - beh szép elégiát faragnék E bús esetről. - S miért? hát nem nagy eszme az, midőn Tengerfenékre szállok kulcsodért? Már megyek. - A mélynek szörnye fen reám agyart. Azt már tudom: szerettél, megcsalódtál, Szerettél újra, s akkor már te csaltál. Ismét szerettél, - hősödet megúntad; S üres szived most uj lakóra vár. - Uram siess. Te nem birsz elbucsuzni, S én nem birom gátolni győzedelmem. Már késő, - vége van. - Ládd, ilyen őrült fajzat a tiéd, Majd állati vágyának eszközéül Tekinti a nőt, és durvult kezekkel Letörli a költészet himporát Arczárul, önmagát rabolva meg Szerelme legkecsesb virágitól; - Majd istenűl oltárra helyezi, És vérzik érte és küzd hasztalan, Míg terméketlen hervad csókja el. - Mért nem tekinti és becsűli nőül, Nőhivatása megjelölt körében. Nem ám, mert védi a kor szelleme, Erősebb, mint te. Nászénektek az. Véletlenűl mi kedves társaságba Juték. Mi régtől várom e szerencsét, Ez illedelmes szép boszorkahad, Mely a mezetlen nymphát mindazáltal Orczátlanságban messze túlhaladja, Ez a vén bajtárs, a rémes halál, Mely torzképezve a rideg erényt, Megútáltatja azt a föld fiával. Mind üdvözöllek. Kár, hogy rá nem érek Közöttetek az éjet elfecsegni. - Tankréd, fel Tankréd! kedvesed becsapta Az ablakot; mit állunk itt az éjben? A szél hideg, köszvény leszen jutalmad. Helene meg mindjárt jő s mit teszek? Szerelmeskedni nem fog tán az ördög, Nevetségessé lenne mindörökre S akkor hatalmát elvinné maga. - Csodálatos, az ember hő kebellel Eseng epedve szerelem után S csak kínt arat. Az ördög jégkebellel Alig bír tőle szabadúlni jókor. Pihenj tehát. De én alig hiszem, Hogy szellemed, e nyugtalan erő, Pihenni hagyjon. Ádám, jőj utánam. Ily hűvös estve a tűz jól esik, Bizon bizon már jó régen melenget. De félek, hogy kialszik nem sokára. Nem férfias határzattól eloltva, Nem új nézetnek engedvén helyet, De e közönbös korban nem leend Ki új hasábot verne a parázsra, S én fázhatom. - Minden nagy gondolatnak, Hiába, ily kicsínyes a bukása. - Parancsolsz, mesterem? Természetes, csillámlót, fényeset; Ki venne pénzeért rideg valót. Olyat nem is bírnék tán feltalálni Min megbotránkoznának a szülők, Nem messiás-é minden új szülött, Fénylő csillag, mely feltünt a családnak S csak későbben fejlik szokott pimaszszá. Ezúttal a nyakazás elmarad. - Elszálltak a mámorral, mesterem. Ismérem én az ily lehangolást, Mely a mámornak reggelén köszön be. A nap halad, mester, vár a tanóra, Az ifjúság már nyugtalan gyülekszik Bölcsességedből elleshetni egy szót. Nem oktatsz-é oly sok jeles fiút? Szép a magasból, mint a templomének. Bármily rekedt hang, jaj szó és sóhaj Dallamba olvad össze, míg fölér. - így hallja azt az isten is, azért Hiszi, hogy jól csinálta e világot. De odalent másképen hallanók. Hol közbe szól a szív verése is. Egyiptomban sem hallott volna fel Ilyen magasra a rabok nyögése, S mi istenik enélkül művei! Vagy Athénében nem cselekszik-é A felséges nép méltón, nagyszerűen. Feláldozván nagy s kedves emberét, Mivel a hon forog máskint veszélyben, Ha ily magasról nézzük s nem zavarnak Nő-könnyek és egyéb hitvány fogalmak. De bárha áll is, a jaj hogy kihalt, Helyette minden úgy el van lapúlva. - Hol a magas, mi vonz? a mély, mi rettent? Hol életünknek édes tarkasága? Többé nem tenger küzdő fényes árja, Sima mocsár csak, békával tele. - Úgy ítélsz, ládd, te is nagy polczodon Az életről, mely lábadnál mozog, Mint a múltakról a história. Nem hallja a jajszót, rekedt beszédet; Mit feljegyez, a múltnak csak dala. Az nem csoda, midőn az ős idők Kisértetén állunk, egy új világ közt. Haszontalan aggódás is leendne Azt féltened. Mig létez az anyag, Mindaddig áll az én hatalmam is, Tagadásúl, mely véle harczban áll. S mig emberszív van, míg eszmél az agy S fenálló rend a vágynak gátat ír, Szintén fog élni a szellem világban Tagadásul költészet és nagy eszme. De mondd, mi alakot vegyünk magunkra, Midőn leszállunk a zajgó tömegbe, Mert így csak e helyen birunk megállni Hol múlt idők ábrándja leng körűl. Ah Ádám! itten minket emlegetnek. Csak szép dolog, kinek olyan szerep Jutott, hogy még hat ezred év után is Mulat felette a vig ifjúság. - Izetlen tréfa? nézd csak, mint mulatnak, Kik még imént sunnyadtak a padokban Hallgatva Népost, - e piros fiúk. S ki mondja meg, kinek van igaza, Azoknak-é, kik az életbe lépnek Az ébredő erő önérzetével, Vagy a ki, korhadt agygyal már, kilép. - Vajon tetszőbb-e egy Shakespeare neked. Mint nékik e torzképü összevissza? Rajtad tapadt még a görög világból. Ládd, én fia, vagy apja hogyha tetszik, - Mert szellemek közt ez nem nagy különbség - Az új iránynak, a romantikának, Én épen a torzban gyönyörködöm. Az ember arczra egy majomvonás; A nagyszerű után egy sárdobás; Ficzamlott érzés, tisztes szőrruha; Kéjhölgytül a szemérem szózata; Tömjénezése hitványnak, kicsinynek; Szerelmi élvre átka egy kiéltnek: Feledtetik, hogy országom veszett, Mert új alakban újra éledek. - Tetszik nekem e philosophia. Üljünk le itt e szép árnyas padon S nézzük, mi olcsón és mi jól mulat Savanyu borral s rósz zenével a nép. Hagyd el a pimaszt. Ah, íme itt van, mit régtől kerestem, Itt vígadunk kedélylyel, fesztelen. Ez a döbörgés, és e vad kaczaj, E bacchanális tűz felgerjedése, Mely minden arczra rózsa-árt idéz Mint dőre képzet a nyomor fölé, Hát nem dicső ez? Ez a kaczérság tetszik, ládd, nekem, Mutassa a dús, hogy mi kincse van. Vasas ládában, mellyen a fukar Űl, úgy lehet fövény, mint színarany. - Mi megható féltése e kamasznak! Hogy őrzi lánya egy tekintetét, Isméri a jelen percznek becsét, Bár tudja jól, - de hát mi gondja arra, - Hogy a jövőben másnak dől karára. Ah, ilyen gondos philosophiát Ki tenne fel a röpke ifjúságról. - E lányka tudja, hogy nem az utolsó, Melyet most élvez, a percz életében, S a míg ölelget, új viszonyt keres Már is szeme. - Ah, drága gyermekek; Mi örömem telik most bennetek Hogy oly mosolygva munkáltok nekem! Áldásom a bűn és nyomor legyen. Ilyesmi már épen nem új dolog. - Láttatni volt ott, s látni is talán. Látom, megtérsz, sőt pietista lészsz. De mellyik hát, mutasd, az a darab menny - Mert azt az ördögtől sem várhatod, Izlésedet hogy mindig felkutassa, Elég ha aztán birtokába juttat. Igy beszél A zsolna is, ha férget fog magának, Féltékenyen körülnéz, s azt hiszi Hogy a világon ez legjobb falat, Mig a galamb undorral néz reá. Az ember is üdvét csak önmaga Találja fel, - sokszor tán épen ott, Hol másik társa poklot alkotott. Bátran csak, nem vagy a nőknél ujoncz, S ha jól megnézzük, ő is eladó lesz. Hisz tán drágább a többinél. Hugom! társam sorsáról is beszélj. - Dehogy tűnt! hát az a mézeskalács, Virágcsokor, az a táncz, galylugos Mi volt egyéb? csak oly finnyás ne légy És ábrándozni van még tárgy elég. Az is akad az iskolás padok közt, Hol még az élet nem gazdálkodott. Ép itt jő néhány ílyen czimbora. - Meglátod, a csira mivé fesel, Lerázva majd a tantermek porát. E két gyáros, ki itt felénk közelg, Ifjontan az volt, mik most e fiúk. Lucifer se Fecsérli erejét ily semmiségre. Nyerd el tehát. - Csak korlátozni bírd Érzésidet, hazugságtól ne félj, Felelj, mint kérdlek, s karjaidba dűl. - No, még az kéne csak, te vén szipirtyó. El nem vitázom fényes érdemét, Most ő pótolja az ördög helyét. - A tudomány, mely nyegle, hogy megéljen, Épen mint akkor, hogy tudóskodál, Csakhogy több zaj kell most, mint kelle hajdan. Arról ő nem tehet Természete ha fél s kerűlni vágyik Hogy ez ne álljon sírköve felett: Ex gratia speciali Mortuus in hospitali. Ha másokért áldozván éjt, napot, Jutalmának kéréséhez jutott. Sohase’ tiszteletes a jelen, Mint embernagyság a hálószobában. Nőnk az, tíz évi házas állapotban - Már azt is tudjuk, hogy szeplője hány van. No ládd, e nép, mely közt már senki nem hisz, A mi csodás, hogyan kapkodja még is. - Társamtul a pénz, tőlem kézszorítás. Kéjét érzenéd, Ha az volnál, kit játszol, vén banya! - Az felesleges. Kitűnő ékszer van velem esetleg. Helyes, majd én meg rálépek. Mindegy is az, de majd elmondom én; Lovel gyárában dolgozott soká, De az ón méreg, s azt szivá örökké, Aztán több hétre kórházba kerűlt. Kedves nejénél a szükség beszólt, Lovel fia ifjú volt s jószivű. Meglelték egymást és mindent feledtek. - A férj kigyógyúlt, s a nőt nem lelé, Helye betölt, munkát hiába kért, Fellázadt keble, fenyegetni mert, Lovel fia pofonnal válaszolt. Az átkozottnak kés akadt kezébe - Most itt viszik - a vén Lovel megőrűlt. - Ily elvek mellett pör nem érne véget. A rosszat, mert rosz, senki nem cselekszi, Az ördög is jogczímeket idéz, S magáét véli mindenik erősbnek. A törvénytúdós szélyelvágja a Kuszált csomót, minek fonalait Ezer philantróp szét nem bontaná. - Ne hadd, ne hadd, vagy végünk van különben. Haszontalan intettelek. - Talán Markodban volt, nem a pénzben, hiba. - Ádám, fel innen, itt nem jó mulatni. Hiú ember, s mert korlátolt szemed Zilált csoportot lát csak odalent, Már azt hiszed, nincs összeműködés, Nincs rendszer az életnek műhelyében? Nézz hát egy perczre szellemi szemekkel, És lásd a munkát, mellyet létre hoznak, Csakhogy nekünk ám s nem kicsiny magoknak. Isméred-é Ádám? E régi eszmék többé nincsenek. Nem kisszerű volt-é a hon fogalma? Előítélet szűlte egykor azt, Szűkkeblüség, versenygés védte meg. Most már egész föld a széles haza, Köz czél felé társ már most minden ember S a csendesen folyó szép rend fölött Tisztelve áll őrűl a tudomány. Eszményedet, mint látom, elveted, Előbb még, mintsem testesülhetett. Sok más hasonló közt ez egy phalanster, Tanyája az új eszmék emberének. - Megállj, ne oly sietve. Előbb levetjük ezt a régi bőrt. Ha mint Adám s Lucifer érkezünk, Nem hinne bennünk e tudós világ, S megsemmisülnénk, vagy lombikba zárna. Már az nincs máskép a szellemvilágban. lm, vedd e gúnyát. El hajfürteiddel - Készen vagyunk. - Üdvöz légy, túdós! Nagyon sajnálom. Mink az ezredik Phalansterből vagyunk tudósjelöltek, S ily messze útra nagy hired hozott. Ah nem csalódtam, megmaradt tehát Még benned is, ki a természetet, Embert leszűrted, mint végső salak A nagy hiúság. - S azért jövénk tehozzád, oh nagy ember. Szép hölgy gyanánt. Az a közép, hol élete lakik. - Ezt mondá a mathesisről Előttem már egy mathematicus. Te jól választád kedvencz tárgyadúl A chémiát. Vigyázz, Ádám, elárulod magad. - Nagyon vénűl az ember, hogyha már Lombikhoz tér, midőn organisál. - De hogyha sikerűlne is müved, Mi szörny lesz az, mint szótlan gondolat, Szerelmi érzés, melynek tárgya nincs, Lény, mellyet a természet eltagad, Melyhez nincs ellentét, nincsen rokon, Ha nem korlátozandja az egyén. S honnan veendi ennek jellegét Elzárva külhatástól, szenvedéstől, Egy szűk üvegben kelve öntudatra? Bámúllak túdós! még csak azt nem értem, Tudnád-e tenni, hogy, mi most rokon, Ne vonja egymást, és ne lökje el Az ellentét. Ah értem, mondd csak el, min alapúl? A természet fűtője vagy tehát csak, A többit ő magában végezi. - Nem látok eddig még életjelet. Végzetnek hivták hajdanán. S kevésbbé szégyenítő volt hatalma Alatt megtörni, mint engedni most A dőre vak esetnek. - Mit jelent ez? No s Ádám, nem megyünk? De mit kapsz e köz sorsu nőn, Ki Semirámis csókját ízleléd? Ah, úgy! Ez régi dalja a szerelmeseknek: Azt tartja mind, hogy ő fedezte fel A szenvedélyt, előtte senki még Szeretni nem bírt, és ez így megyen Nehány évezred óta szüntelen. Álomkép, ne mozdúlj! Érezd kezemnek végzetes hatalmát. - Itt gyors segély kell. Ádám, útazunk! Hát nem vágytál-e, menten a salaktól, Magasb körökbe, honnan, hogyha jól Értettelek, rokon szellem beszédét Hallottad? Emelkedett szempontunkból, hiába, Először a báj vész el, azután A nagyság és erő, míg nem marad Számunkra más, mint a rideg mathésis. - - Ha eddig tartott csak nagy hősiséged, Úgy térjünk vissza porban játszani. Győzött hát a vén hazugság. - E báb-istenség most már elkeringhet Az ürben, új bolygóként, mellyen újra Számomra fog tán élet fejledezni. - S e sok próbára mégis azt hiszed, Hogy új küzdésed nem lesz hasztalan? S czélt érsz? Valóban e megtörhetetlen Gyermekkedély csak emberé lehet. - Valóban szép vigasz, már hogyha még A harcz eszméje volna legalább nagy, De holnap gúnyolod, miért ma vívsz, Gyermekjáték volt a mi lelkesített. - Nem vérezél-e el Chaeroneánál A megbukott szabadság védletében És Constantinnal nem küzdél-e később Világuralmát hogy megalapitsd? Nem vesztél-é el hitmártir gyanánt S később a tudománynak fegyverével Nem álltál-é a hitnek ellenében? S feledted-é már a tudós szavát, Ki felszámolta, hogy négyezredévre Világod megfagy, - a küzdés eláll? S aztán? - van-é küzdés, nagyság, erő A mesterkélt világban, mellyet az Ész rendezett theóriáiból, S melyet magad szemlélhetél imént. - Vissza hát! - Ottan vagyunk. E vérgolyó napod. Lábunk alatt a föld egyenlitője. - A tudomány nem győzött végzetén. - Ah, ah, hiú ha vagy nagy szellemedre, - A mint nevezni már, úgy kedveled Azon erőt, mely a vért lükteti, És ifjú keblet, eszményért dagaszt: Ne kivánj állni végre mint tanú Saját halotti ágyadnál. - Ez óra Csodálatos átvizsgálása ám A gazda nélkül készült számvetésnek. A hagymázos láz elriasztja mind Az életláz csillámló képeit, Aztán ki tudja, mellyik volt való. A végső küzdés kisszerű jaja Nagy gúnykaczaj éltünk küzdelmire. Ismét fajodra ismerek könyedben, Melylyel kiséred ébredésedet Kedvencz ábrándból tiszta felfogásra. - De nyúgodjál meg, hisz még él fajod. Nézd ott is áll még egy embertanya S gazdája, ím, most lép ki ajtaján. - Megállj egy szóra! Hát ahhoz a fókához mily jogod van, Hogy éltével váltod meg a tiédet? S a nagy szellem veled táplálkozik. S mást tevél-e te? Az a különbség csak közöttetek, Hogy ő fókát, te embert áldozál Az istenségnek, mellyet alkotál Saját képedre, mint ez az övére. Sőt, mert nem éhes, ép azért haragszik. Igazság az, nem élcz. Okoskodásod A jóllakotté, mig itt társadé Éhes gyomornak philosophiája. Okokkal egymást meg nem győzitek, De egyet érttek rögtön, hogy ha te Kiéhezél vagy ő majd jóllakott. Igen, igen, akármint képzelődöl, Mindég az állat első bennetek, És csak midőn ezt el birád csitítni Eszmél az ember, hogy nagy-gőgösen Megvesse azt, mi első lényege. - S van-é különben? - Azt hiszed talán Hogy Leonídás meghal a szorosban, Ha a helyett, hogy barna levesével Táplálkozik ollyan köztársaságban Melynek még pénze sincs, lucullusi Villában iszsza édes mámorát Kelet minden kéjének? Vagy talán Brutus meghal, ha a szép Porciához Haza siet s a harcz izgalmait Kiheveri egy jó ebéd után? Hogyan tenyész a bűn, hogy a nemesség? Nem ronda lég, nyomor szülé-e azt, Nem napvilág, szabadság-érzet ezt, Átörökítve késő származékban Alakban és szellemben önmagát? Hányan mondák, hogy számoltak magukkal, És felköték egy fára magukat. De ha leoldák hívatlan kezek, Az élet új érintkezése már Feledteté velök a számadást. - Ha nagy Hunyad nem méltó nép körében Jő a világra, hogyha szerecsen Sátornak árnya reszket bölcsején: Mi lesz első hőséből a keresztnek? Vagy Luther, hogyha pápa lessz esetleg, S Leo, tanár egy német egyetemben: Ki mdja, nem reformál-é emez S az sujtja átkát a dúló merészre? Mi lesz Napoleon, ha büszke útját Nem egy nép vére egyenlíti ki? Elposhad tán egy büzhödt laktanyában. - Beszélj hát társaddal, meg nem árt Még egy kis leczke az önismeretből. No legalább tekintsük meg nejét. Nem lelsz-e benne régi ismerősre? Öleld meg hát, hisz e becsületes Ember halálba’ sértve lesz, ha ily Tisztességet se gyakorolsz nején. Ébredj hát Ádám! álmod véget ért. Hiú ember! Hát azt kivánod-é, Hogy a természet rendje felbomoljon, Új üstökös ragyogjon éjeden, Remegjen a föld, egy féreg ha elvesz? Siránkozol? - csupán a gyávaság Fogadja el harcz nélkül a csapást, Mit elkerülni még hatalma van. De a végzetnek örökös betűit Nyugodtan nézi, és nem zúgolódik Miattuk az erős, azt nézve csak, Hogy állhatand meg még alattuk is. Ily végzet áll a történet felett, Te eszköz vagy csak, melyet hajt előre. - Ha a felejtés és örök remény Nem volna a végzetnek frígyese, Hogy, míg amaz hegeszti a sebet, Ez szőnyeget von a mélység fölé S biztatva mondja: száz merész beléhullt, Te lészsz a boldog, a ki átugorja. - De látál, úgy-e, mint tudós, egyéb Sok furcsaság közt oly bélférget is, Mely vércsében s macskában bir csak élni, S kifejlődése első korszakát Mégis csak az egérben töltheti. Sem egy sem más egér nincsen kitüzve Érezni macska-, vércse-körmöket, S mely óvatos, ki is kerülheti, Mint agg múlván ki házias körében. De renditetlen törvény őrködik, Hogy annyi jusson mégis ellenének A mennyi kell, hogy ezredek után Még a puhány is éljen a világon. - Az ember sincs egyénileg lekötve, De az egész nem, hordja lánczait; A lelkesűlés, mint ár, elragad, Ma egy tárgyért, holnap másért megint. A máglyának meglesznek martaléki, S meglesznek a kik gúnyolódni fognak. - S ki lajstromozza majd a számokat, Következetes voltán bámuland A sorsnak, mely házasságot, halált, Bünt és erényt arányosan vezet, Hitet, őrűlést és öngyilkolást. - Ah vége, vége: mily badar beszéd! Hiszen minden percz nem vég s kezdet is? Ezért láttál-e néhány ezredévet? - Féreg! feledted-é nagyságodat, Melyet nekem köszönhetsz. - S te dőre asszony, mondd, mit kérkedel? Fiad Édenben is bűnnel fogamzott. Az hoz földedre minden bünt s nyomort. Fellázadsz-é, rabszolga, ellenem? Fel a porból, állat! Átok, átok! Mint látom, itt családi jelenet Fejlődik, szép talán az érzelemnek, De értelmemnek végtelen unalmas. Legjobb elsompolyognom. Valóban, melyre lépsz, dicső a pálya, Nagyság s erény leszen tehát vezéred, E két szó, mely csak úgy bir testesűlni, Ha babona, előitélet és Tudatlanság álland mellette őrt. - Miért is kezdtem emberrel nagyot, Ki sárból, napsugárból összegyúrva Tudásra törpe, és vakságra nagy. - 