Ah, élni, élni: míly édes, mi szép! Érezni, hogy gondoskodnak felőlünk, És mindezért csupán hálát rebegnünk Ahhoz, ki nyujtja mind e kéjeket. Majd szakítok egyet. Mért szebb e két fa, mint más; vagy miért Ép ez tilalmas? Hajolj keblemre, én meg majd legyezlek. Reszketek. Az égi zengzet is elhallgatott. Én meg, ha ott fen a dics elborúl, Itt lenn találom azt szemedben, Ádám. Hol is lelhetném másutt kívüled, Kit létre is csak hő vágyad hozott, Mint fényárjában a fejdelmi nap - A mindenségben árván hogy ne álljon - A víz szinére festi önmagát S enyelg vele, örül hogy társa van, Nagylelküen felejtvén, hogy csupán Saját tüzének halvány mása az, Mely véle együtt semmivé borulna. Hallgasd csak Ádám, oh mondd, érted-é E kis bohó szerelmes énekét? Minő csodás öszhang ez, kedvesem, E sokszerü szó és egy értelem. - Én lelkesűlök, szép s uj dolgokat mondsz. Mégis kegyetlen a mi alkotónk! Miért büntetne? - Hisz, ha az utat Kitűzte, mellyen hogy menjünk, kivánja, Egyúttal ollyanná is alkotott, Hogy vétkes hajlam másfelé ne vonjon. Vagy mért állított mély örvény fölé, Szédelgő fejjel, kárhozatra szánva. - Ha meg a bűn szintén tervében áll, Mint a vihar verőfényes napok közt, Ki mondja azt vétkesbnek, mert zajong, Mint ezt, mivel éltetve melegit? Én hát szakítok egyet a gyümölcsből. S e felett Örökké ifjak. - Végünk van. Én meg lugost csinálok, épen olyat Mint az előbbi, s így közénk varázslom A vesztett Édent. Nekem meg büszkeségem az csupán, Hogy a világnak anyja én leszek. Úgy-é, úgy-é, hasonlót érzek én is. Ha majd te harczolsz a fenevadakkal, Vagy én lankadva kertünk ápolom, Körültekintek a széles világon És égen földön nem lesz egy rokon, Nem egy barát, ki bíztasson vagy óvjon. Nem igy volt ám ez egykor, szebb időben. Ah, nézd e kedves testvér arczokat, Nézd, nézd, mi bájosan köszöntenek, Nincs többé elhagyottság, rengeteg, A boldogság szállott közénk velek. Ők adnak búnkban biztató szavat, A kétkedésben jó tanácsokat. Hadd lássam én is, e sok újulásban Nem lankad-é el, nem veszít-e bájam. Hiába kéred azt. Ki kínjainknak nem volt részese Nem ért, nem ért! - Halk a jajnak szava S a trón magas. Mért nem hívsz engemet Ki eltakarlak s testemmel fogok fel Minden csapást. Ah, kedvesem, véred csorogva foly, Megállitom; fáj, úgy-e bár, nagyon? Nem úgy, nem úgy, mért éltél volna eddig, Ha most halnál meg, a mint föllelél. Neked silány szám, nékem egy világ, Oh jaj, ki fog majd engemet szeretni? - Oh, nagy pháraó, Tudom, parancsod a pór végzete, Nem is szabódom, csak kevés időt Engedj magamnak, azután parancsolj. Elég, ha egyelőre a parancs Nem illet fájva, - oh ne írigyeld Ez első perczben könnyem a halottól. - Mi szép halott, ah istenem, mi szép! Oh, nem hallod-e A nép jaját? Oh pháraó, zúzz el, de megbocsáss, Ha a nép jajja nem hágy megnyugodni, Ládd, jól tudom, hogy szolgálód vagyok, Hogy éltem czélja tégedet mulatni, Felejtek mindent, kívülem mi van: Nyomort, nagyságot, ábrándot, halottat, Hogy mosolyom üdv, ajkam láng legyen; De hogyha a nép, e milljókarú lény, Korbácsolt háttal jajgat odakint: Mint fájó testnek kisded porczikája, Én, én, a népnek elszakadt leánya. Szivemben érzem szintén mind e kínt. Oh nagy pháraó! Komor levél, és én vagyok oka, Üzz el magadtól, vagy taníts, miként kell Siketté lennem. Vigasztalódjál, oh én kedvesem, Úgy is mit ér az a rideg dicsőség, Hideg kígyóként mely közénkbe csúsz. El véle; látod, a jaj Elnémúlt, üdvünket meg nem szakasztja, Mi vágyad más, ha keblemen pihensz? Ah pháraó, tán már untatlak is E hasztalan, e balga fecsegessel? Hiába, ha okosabb nem vagyok. S elhagysz-e engem is, szerelmedet? - Királyom! tört reménynyel Ha megjösz, szived e szűn menhelyet lel. Csak erre, erre, kedves kis fiam. Nézd, arra ment el gyors hajón atyád, Csatázni messze hon határain. Egy durva nép él ott, mely vakmerőn Fenyegeté szabadságát honunknak. Imádkozzunk, imádkozzunk fiam, Hogy az ég védje e hon igazát, S vezesse közzénk hős atyádat épen. Oh jaj, ne ítélj jó apád felett, Istennek átka űl oly gyermeken. Csak a szerelmes nőnek van joga Kesergni férje nagy lépésein, Miket ha nem tesz, megszégyenlené. Atyád úgy tett, mint kell a férfiúnak. Nem, nem fiam, atyád hős, győzni fog, Csak egy van a mitől őt félthetem, Hogy önmagát nem győzi meg. Van a léleknek egy erős szava, A nagyravágy. A rabszolgában alszik. Vagy szűk körében bűnné aljasúl. De vérével táplálván a szabadság, Nagygyá növeszti, mint polgárerényt. Ez költ életre minden szép s nagyot, De hogyha túlerős, anyjára tör, S küzd véle, míg elvérzik egyikök. - Ha e szó benne túlerőre jutna, Ha megcsalhatná ezt a szent hazát, Megátkoznám. Imádkozzunk fiam. Szent Aphrodite! oh fogadd, fogadd el Ez áldozat füstét, hallgasd imámat: Nem zöld babért kérek férjem fejére, Családi enyhet csak bajnok szivére. Minő zaj az kint? nézzük meg, fiam. Szivem mindig szorúl, ha éhező nép Itéletét látom nagyok felett. Ha sárba hull a fényes, kárörömmel Szemléli a pór, gúnynyal illeti, Mint hogyha ön mocskát is igazolná. Kiről is van tehát szó? Miltiadesről? - Oh, nagy istenek! S te is vén Crispos, kit rabszolgaságból Mentett ki férjem, most halált kiáltasz? Jaj neked, Ha sorsod, Crispos, igy lealjasít! Bár megbocsájtok, hogyha éhezel. De hát te Thersites? s ti mind, ti mind, Kik a jólétben nyugton szunnyadoztok, Mert a kapuktól ellenségteket Férjem veré el. - Oh hálátlanok! - Istenek! Az itélet fájt, melly által nekem Elvesztél férjem, oh de keserűbb Hogy igazoltad azt, - bár visszanyerlek. - Meghalnék érted, férjem, szivesen. Csak a hon átka gyermekem ne érné. - Ah Miltiades, mért is jöszsz, ha nőd Sem bír örűlni jöttödön. - Fiam, Anyád leroskad, tartsd fel, tartsd fel... Ah, Még jó nevet se’ hágy reád atyád! - De jobban vérzik a hon és szivem. Vagy mért jövél, mondd, hadseregnek élén. - Ah Miltiades, hol van boldogabb nő, Mint a te nőd, nemes nagy férfiú! Nézd, nézd fiad, milyen hasonlatos Hozzád, mi nagy, mi szép! Oh, ne szégyeníts meg, Ezt a hitvesnek kelle tudni jobban. E kettős áldozathoz az anya Hadd szórja a tömjént. Pallas, tekints le. Ah, Miltiades, rettentő beszéd az: Árulónak mond újra a tömeg. Oh, hogy úgy van. Gonosz világ az, mellyet itt lelél. Miltiades! E szentélyben biztos vagy, meg ne mozdúlj. - Miért is oszlatád szét a hadat? E bűnbarlangot mért nem gyújtatád fel? Csak lánczot érdemel e csőcselék, Mely érzi, hogy te születél uráúl, Ki nemesebb vagy, mint ők összevéve, S megöl, megöl, hogy lábadhoz ne essék. - Az a nőnek joga, Hogy férjét védje, még ha bűnös is, Hát még ha ollyan tiszta, mint uram! - És ellensége ollyan korcs, miként ti. - Ah Pallas! meg nem hallgatád imámat. - Átok reád, te közlelkű rideg nép, A boldogságot durván illetéd, S üde virága menten porba hullt. Pedig nem ollyan édes a szabadság Neked, a mílyen fájdalmas nekem volt. S nem dőzsöl-é rút féreg rajtad is? Örűljön, a ki él, vagy hogyha nem Tud is örűlni, legalább kaczagjon. Ah jól, nagyon. De nézd el Sergiolus, A boldogság midőn elkomolyít. Azt tartom, mely kaczag, nem is valódi. Legédesebb perczünkbe is vegyül Egy cseppje a mondhatlan fájdalomnak, Talán sejtjük, hogy az ily percz - virág, S így hervatag. S kivált ha még dalt hallok és zenét, Nem hallgatom a szük kotlátu szót, De a hang árja ringat, mint hajó, S úgy érzem, mintha álomban feküdném: A rezge hangon messze múltba szállnék, Hol napsugáros pálmafák alatt Ártatlan voltam, játszi, gyermeteg, Nagy és nemes volt lelkem hívatása. Bocsáss meg, őrűlt álomnak varázsa Mind ez. - Csókollak ismét - ébredek. Igen. S nem ott van-é helyem, a hol te vagy? Ah Sergiolus! vajh mi sok nemes Érzést találtál volna e kebelben, Hol csak mulékony kéj után kutattál. - Ments meg te, bajnok. - Lovag, megmentél, hogy köszönjem azt meg? Előttünk áll a zárda ajtaja. lm e szalag. - Enyém ez a jel, mást nem adhatok. A zárdafal közt nem tenyész remény. Ne is gyötörj tovább kérdéseiddel, Pedig gyötörsz, ha búdat nőni látom. - Nevem Izóra. S a tiéd lovag? Imádság jobban illet zárdaszűzet. Tankréd, isten veled. Halljad hát sorsomat. Atyám is a szent sír vitéze volt, Midőn egy éjt meglepte a vad ellen, Üvöltve, tüzzel-vassal, táborát. Menekvéséhez már nem volt remény És szent fogadást tön szűz Máriának, Hogy engemet, ki még gyermek valék, Ha visszatérhet, néki felajánl. Ő visszatért, én szent ostyát vevék Ez igéretre. Lovag, mit kivánsz, - hallád eskümet. Te boldog vagy, de hogy feledlek én? Tankréd, megyek már, vagy kifogy erőm. Isten veled - meglátlak ott az égben. Mi vágyva néze rám, mint reszketett, Ah, e hős férfi reszketett előttem, De nőerényem és a hit parancsol - Itt szenvedek ki, mint szent áldozat. Helene, nézz ki, itten áll-e még? Hogyan ment volna ollyan könnyen el. Csak egyszer halljam még meg szózatát. Mindkettőnkért jobb lenne itt nem állnod. Az elszakadt szív könnyen összeforr S megint csak fáj, ha újra elszakasztjuk. - Él bennem is mind ez, mint tünde álom, Mely tán az égből kísért e világra; A lég hullámin szép dal áradoz, Mosolygni látok nemtők ezreit Testvéri csókkal minden lomb mögűl, De hozzánk többé, Tankréd, nem beszélnek.- Irgalmazz isten bűnös lelkeiknek! - Isten segíts! Ah menj, lovag, - az istenért kegyelmezz, Tréfáidon halálra kell nevetnem. - Nézd, itt e két úr mily szörnyű komoly. - Talán megszállott már titeket is Az újitásnak átkos szelleme? Úgy el szememből! Nem szenvedhetem E fajt, mely olly epés, bús felfogással Megírigyelte ezt a csillogó Nyugodt világot tőlünk s újat eszmél. Férjem szegény?- az istenért, urak, Kiméljétek meg őt az ily gyanútól Előttem, kit hozzá szent kötelék Csatol. - Hisz ő beteg, - nagyon beteg. Jobbra a lugosban. Jó éjt urak. - Jőj kedves Jánosom. János, nekem szükségem volna pénzre. Örök szükséget tűrjek-é tehát? Az udvarhölgyek pávaként ragyognak, Szintúgy szégyellek köztük megjelenni. Valóban, hogyha egy-egy udvaroncz Felém hajolva, mosolyogva mond, Hogy a királyné köztük én vagyok, Szégyenkezem miattad, a ki a Királynét igy állítod udvarába. Szememre hányod, hogy mit áldozasz, S nem áldozék-e én is eleget, Miattad? én nemes háznak leánya, Midőn kétséges rangodhoz csatoltam Jövőmet, és nem általam jutál-e Jobb társaságba? Hálátlan, tagadd el. - No Jánosom, oly gyászosan ne vedd, Ha mondok is egyet-mást néha-néha, Nem akarálak búba ejteni. De ládd, az udvar oly csodálatos, És hölgyei oly büszkék, gúnyosak, Mit kezdjek én daczolni ellenök? Nincs már közöttünk, úgy-e bár, harag, - Jó éjt - reggelre ne feledd a pénzt. Talán neked nagy már az áldozat Az éj hüvös szelét kiállani, Mig én egy jó, nemes férjet csalok meg, Az ég átkát, világ itéletét Vonom magamra éretted lovag? Hallgass, lovag, úgy sajnálnám szegényt, Hogy könnyeim közt csók nem jutna néked. Sőt valót beszélek. Valóban, azt mostan nem tudhatom. Bátyám, erős légy! Itt is van egy fő, nem roszabb Rolandnál. A vérpadon gyöngédebb szó nem illik. Az áldozatra szentelt állatot Sem gúnyolák útjában a papok. S e rémvilágban még szeretni vágyol, Nem rettent-é a lelkiösmeret? - S ha meg? Mi haszna. Más isten vezet Mint a kit én szivemben hordozok. Nem érthetjük meg így egymást soha. - Az elhagyott oltárnak is lehet Mártirja. Oh Danton, magasztosabb, Kegyelettel megóvni a romot, Mint üdvözölni a felkelt hatalmat; S e hivatás, nőt legjobban megillet Ha síron túl kibékélt szellemed Levetkezi a kor véres porát, Talán - Danton! tekints ez öszveesküvőre. Téged kivánt megölni, én ölém meg. Tettem helyes, s jutalmamat kivánom: Tölts vélem egy éjet nagy férfiú. Valóban, polgár, úgy látszik, te is Kék-vér aristocrataúl szegődtél. Vagy hagymázban szólsz ily regényesen. - Te férfi vagy, én ifju s nő vagyok, Bámulatom hozzád vezet, nagy ember. Mit is beszélsz magadban? El tőlem, el, - nem csalt tehát gyanúm, Fel mersz szólitni férjem gyilkosáúl. Ily ocsmány tettre képesnek hiszed Kit szíved ideáljaúl hazudsz. Ah úgy, a botrány nálad fő dolog, Mit érdekelne a bűn, rejtekében, Te megrovást nem szenvedő lovag! - Oh jaj, ti addig gúnyoljátok a nőt Míg szűz erénye ősi hagyományát Előitéletként ledobja, s akkor Kicsínyelő mosolylyal nézitek Önbűnötöknek aljas eszközéül. - El tőlem, el, ne lássalak ezentúl. A nyomorúlt! - lm itt vagyok, bünömmel s könnyeimmel. Artúr, ön jó, megemlékszik felőlem. Mi szemtelenség! Anyám, ne engedd hát - Ne bántsd - eszére tér tán, S tulajdonkép nem is tett semmi rosszat. Haszontalan beszéd, hisz ismerünk már. Elég nem szép, hogy még nem láta meg. - Keze finom, tartása úrias. - Vehetne ön vásárfiát nekem, E szépítő szer mint kínálkozik - Ah, ön nagyon kegyes. Amott odább láttam sok ékszerárust, De nem való az ily szegény leánynak. Mi szép, mi kedves, mint irígylik ezt majd. - Eldobhatom, ha ellenére van. Mi az: Sikoltást hallok, vagy csak képzelődöm? Akasztanak. Beh jó, hogy itt vagyunk. Gyerünk mi is, oly izgató e látvány, S szép alkalom ragyogni ékeimben. Nem tudom. Jerünk, jerünk, mert nem kapunk helyet. Megálljunk csak, barátom, egy kicsinyt, Hadd tűzöm e szent képhez csokromat. - Megszoktam e képről, még mint gyerek, Megemlékezni, hogy ha elmegyek Előtte s most is ollyan jól esik. Mindjárt meglesz már, s futva pótolandjuk Mit elmulasztunk. Istenem, mi ez? Segítség! El tőlem, el! segítség, irgalom! Szemfényvesztők és egy rút vén boszorkány így meggyaláztak egy becsűletes nőt. Mit állsz, tátongó mélység, lábaimnál! Ne hidd, hogy éjed engem elriaszt: A por hull csak belé, e föld szülötte, Én glóriával átallépem azt. Szerelem, költészet s ifiuság Nemtője tár utat örök honomba; E földre csak mosolyom hoz gyönyört, Ha napsugár gyanánt száll egy-egy arczra. Oh mi vár reám. Hozzá ne nyulj! e gyermek az enyém: Ki tépi őt el az anyakebelről! - Oh gyermekem! hisz’ én tápláltalak Szivem vérével. - Hol van az erő Mely e szent kapcsot elszakítni bírja? Lemondjak-é hát rólad mindörökre Hogy elveszsz a tömegben, és szemem Fürkésző gonddal hasztalan keressen A száz egyenlő idegen között? Ugy-é, ugy-é, te áldott idegen. Mit nékem a fagyasztó tudomány! Bukjék, midőn a természet beszél. Oh gyermekem! Tiéd vagyok, nagylelkű férfiú. Szeretlek én is, érzem, mindörökké. Légy üdvözölve idegen, pihenj meg. Ádám, miért lopóztál tőlem úgy el, Utolsó csókod oly hideg vala, S gond vagy harag van most is arczodon. Úgy félek tőled.... Ha meghallgatsz, még könnyebb lesz talán, Mert a mi eddig kétséges vala, Most biztositva áll már: a jövő. - Tudom, fel fog mosolygni arczod Ha megsugom. De jőj hát közelebb: Anyának érzem, oh Ádám, magam. Ha úgy akarja isten, majd fogamzik Más a nyomorban, a ki eltörűli, Testvériséget hozván a világra. - Ah, értem a dalt, hála istenemnek!